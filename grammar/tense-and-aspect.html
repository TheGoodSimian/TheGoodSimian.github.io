<!DOCTYPE html>
<html lang="pl">
<head>
<meta charset="UTF-8">
<meta name="viewport" content="width=device-width, initial-scale=1.0">
<style> 
body {
    font-family: Arial, sans-serif;
    text-align: auto;
    margin-left: auto;
    margin-right: auto;
    max-width: 900px;
  }
</style>
<title>Czasowość w języku angielskim</title>
</head>
<h1>Wprowadzenie do czasowości: Tense & Aspect</h1>
<body>

<p><strong>Czasowość</strong> w języku angielskim to najtrudniejszy do zrozumienia i praktycznego opanowania obszar gramatyki. Wiele z form czasowników (np. z końcówkami -ing), a także czasowniki pomocnicze, pojawiają się również w innych funkcjach i strukturach, nawet jako inne rodzaje słów (np. rzeczowniki -ing), przez co trudno jest wyrobić sobie właściwe intuicje tylko przez obcowanie z językiem. Z drugiej strony, sposób w jaki zwykle nauczane są czasy jest niewydajny i bywa, że więcej zaciemnia niż rozjaśnia.</p>

<p>Tutaj najpierw przyjrzymy się angielskiej czasowości zaczynając nie konkretnych czasów, ale ich elementów składowych: tense i aspect. Zrozumiawszy czym są i jak działają, połączymy je i zobaczymy jak współtworzą czasy takimi, jakimi je znamy ze szkoły.  </p>

<p>Każdy czas (typowo, choć myląco, nazywany po prostu /tense/) składa się z tych dwóch elementów.</p>

<p>Tense oznacza wymiar czasu (kiedy jakaś czynność się wydarza):</p>

<ul>
<li>ogólnie pojętej przeszłości</li>
<li>ogólnie pojętej teraźniejszości</li>
<li>ogólnie pojętej przyszłości</li>
</ul>

<p>najogólniej rzecz ujmując, tym trzem rodzajom /kiedy/ odpowiadają trzy rodzaje /tense/:</p>

<ul>
<li>past</li>
<li>present</li>
<li>future</li>
</ul>

<p>Aspect oznacza /sposób/ w jaki czynność jest wykonywana (a ściślej, sposób w jaki ją postrzegamy)</p>

<ol>
<li>dokonana / dokonywana</li>
<li>niedokonana / niedokonywana (kontynuowana, w toku)</li>
<li>w odniesieniu do innego momentu w czasie</li>
</ol>

<p>Tym trzem rodzajom /jak/ odpowiadają trzy /aspekty/:</p>

<ol>
<li>simple</li>
<li>continuous (progressive)</li>
<li>perfect</li>
</ol>

<p>Co ważne, dwa pierwsze aspekty (simple i continuous) są ze sobą logicznie sprzeczne, więc nie występują razem, ale każdy z nich może pojawić się w połączeniu trzeciego (perfect).</p>

<p>Tak oto z 6 w sumie elementów, tworzą się nam mikstury złożone z dwóch lub trzech (tense + aspect lub tense + aspect + perfect).</p>

<p>Takie spojrzenie na sprawe jest pomocne, ponieważ właściwości każdego aspect'u (jak) pozostają zasadniczo niezmienione, niezależnie od tego, z jakim tense'm je połączymy oraz czy połączymy je z aspect'em perfectowym.</p>

<p>Spójrzy na kilka przykładów takich mikstur:</p>

<p><strong>Present Simple:</strong> zdarzenia, które mają miejsce w teraźniejszości i mowa o nich jako dokonanych (a raczej dokonywanych), np.</p>

<ul>
<li>I go to them gym every second day = Chodzę (i trafiam) na siłownie co drugi dzień.</li>
</ul>
<p>…oraz obecne stany, które domyślnie wyraża się w simple aspect, np.</p>
<ul>
<li>I am very, very tired.</li>
</ul>

<p><strong>Present Simple Perfect:</strong> zdarzenia, które miewały miejsce (dokonywały się) w przeszłości i wciąż miewają miejsce (dokonują się)*, np.</p>

<ul>
<li>I have gone to the gym every second day since I turned 22 = Chadzałem (i trafiałem) i wciąż chadzam (i trafiam) na siłownię, odkąd skończyłem 22 lata.</li>
</ul>

<p><strong>Past Simple:</strong> zdarzenia, które miały miejsce w przeszłości, w konkretnym momencie określonym wprost lub przez kontekst, i mowa o nich jako dokonanych, np.</p>

<ul>
<li>I was very ill last week [so I couldn't come to work]</li>
<li>I said 'sorry'!</li>
</ul>

<p><strong>Past Perfect Simple:</strong> zdarzenia, które miały miejsce w przeszłości, <strong>przed innym zdarzeniem, które miało miejsce w przeszłości (bliższej nam chonologicznie)</strong>  określonym wprost lub przez kontekst, ALBO lub w bliżej nieokreślonym ('niekonkretnym') czasie w przeszłości, np.</p>
<ul>
  <li>I had injured my back the previous day, so I skipped the workout.</li>
  <li>I had never seen a peacock before, so I was very impressed when we saw one at the zoo.</li>
</ul>
<p><strong>Present Continuous:</strong> zdarzenia, które dzieją się (są w toku) w obecnej (tzw. "krótkie teraz") chwili lub w obecnym (tzw. "długie teraz") okresie, np.</p>

<ul>
<li>I am making coffee, [I'll be there in a moment.] ("krótkie teraz")</li>
<li>I am currently working on a new music album. ("długie teraz")</li>
</ul>

<p><strong>Present Continuous Perfect:</strong> zdarzenia, które działy się (były w toku) w przeszłości i wciąż się dzieją, np.</p>

<ul>
<li>I have been trying to solve this puzzle for the past 20 hours [I still have no idea how to do it, and I'm dehydrated and very hungry.]</li>
<li>I have been breathing since the day I was born.</li>
</ul>

<p><strong>Past Continuous:</strong> zdarzenia, które działy się (były w toku) w konkretnym momencie ("krótkie wtedy") lub okresie ("długie wtedy") określonym wprost lub przez kontekst, np.</p>

<ul>
<li>I was walking down the street... [when a bird pooped on my head] = Szedłem sobie ulicą [kiedy to ptak narobił mi na głowę]</li>
<li>At the time I was working on a large project for a Taiwanese design company, [so I often went abroad and even learned some Chinese.)</li>
</ul>

<p>Dla ułatwienia używam tutaj formatu, w którym perfect stawiamy na końcu nazwy czasu, ponieważ jego znaczenie zmienia się odrobinę w zależności od aspektu, któremu towarzyszy.</p>

<p>Jeśli chcielibyście nauczyć się szybko kojarzyć nazwę czasu ze strukturą, zachęcam do korzystania <a href="../tests-and-review-tools/blocks.html">generatora czasów</a>.</p>

</body>
</html>